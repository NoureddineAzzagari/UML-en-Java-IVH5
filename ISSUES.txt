Opmerkingen bij Worked Example IVP4 Bibliotheek Informatie Systeem:

Algemeen:
- Waarom wordt er geen gebruik gemaakt van JavaDoc mogelijkheden? Commentaar is nu platte tekst.
- Waarom niet meer commentaar toevoegen? Bij iedere method een Javadoc beschrijving?
- Waarom creeert de main.Main class bij opstart wel de presentatie- en logic classes, maar niet de data laag?
- Codelayout voldoet niet aan Sonar code conventies (bv. { staat op dezelfde regel als statement).
- Worked Example is nu vooral een uitwerking van de architectuur. Moeten we niet ook
	- meer/alle functionaliteit implementeren? zoeken, updaten, overzichten geven, uitlenen, reserveren?
	- het systeemontwerp definitief en kloppend maken? Er zijn momenteel veel documenten, maar er is weinig structuur.
	- de GUI realistischer maken? Zodat studenten meer mogelijkheden van GUI ontwerp zien, en er meer functionaliteit zichtbaar is?
	- meer/alle testcases implementeren?
	- een grotere dataset maken, zodat deze realistischer is?
	- de database naar hoger niveau tillen (subqueries, view)?
- In veel methods wordt met if() getest of bv. connectie beschikbaar is, en direct daarna via try/catch een method uitgevoerd. Volgens mij is de if() overbodig en onhandig. De try/catch zou de code moeten uitvoeren en een exceptie moeten geven in geval van fouten. Nu geeft de if() soms een NULL terug; dat is geen helder resultaat.
- Afhandelen van Exceptions gaat nu via System.out.println en stacktraces. Daar wil je soms toch adequatere afhandeling? Foutbericht naar gebruiker?
- Advies: logging toevoegen via Log4J. Sonar code analyse vindt logging via system.out.println verkeerd.
- Is het niet handig om interface bestanden postfix 'If' te geven? Bv. MemberAdminMgrIf, t.o.v. MemberAdminMgrImp.
- Misschien een idee om interfaces in een interface package te zetten?
- Package benaming: grote projecten hebben vaak de package structuur domein.organisatie.module.groep.project.package.subpackage. Vb. org.apache.http.HttpListener. Misschien een idee om deze structuur structureel over te nemen?


Datastorage laag:
- Hoe voeg je een alternatieve database/opslagconnectie toe? Is de datalaag uitbreidbaar, bijvoorbeeld om XML file opslag mogelijk te maken?
- Waarom zijn er aparte methods voor select, insert, update en delete? Die functionaliteit zit toch in de SQL query? De code van deze methods is compleet identiek.
- executeSQLDelete() returnt boolean. Een query kan echter een fout retourneren met een foutNr en een foutMessage, die wil je kunnen afhandelen. Boolean is dan niet genoeg.
- username en password van database connectie zitten hardcoded in DataConnection class. Lijkt me niet handig.
- Waarom geen gebruik gemaakt van SQL prepared statements? 
- Is het een optie om Rowset te retourneren i.p.v. ArrayList? 

Business Logic:
- Het lijkt erop dat de logica sterk gebonden is aan de bibliotheek-casus. De enige interface in die laag is de MemberAdminManager. Waarom geen generieke BusinessLogicManager, die daaronder specifiekere classes biedt?

Testen:
- er staat testdata in MemberAdminManagerImpl. Volgens mij is dat streng verboden :-). Dat betekent dat je de code under test moet aanpassen wanneer je wel of niet wilt testen. Volgens mij wil je van de code afblijven zodra die klaar is.
